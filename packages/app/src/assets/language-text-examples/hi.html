<h1>एलिस इन वंडरलैंड</h1>
<p>
  एलिस को कुछ भी करने का मन नहीं कर रहा था; वह नदी के किनारे अपनी बहन के पास
  बैठी हुई थी और न जाने क्या करने का सोच रही थी। उसकी बहन किताब पढ़ रही थी,
  लेकिन किताब में न तो चित्र थे और न ही संवाद, जिससे एलिस को कोई दिलचस्पी नहीं
  थी।
</p>
<p>
  "भला ऐसी किताब का क्या फायदा," एलिस ने सोचा, "जिसमें न तो चित्र हों और न ही
  संवाद।" इतने में वह उठी और यह सोचते हुए इधर-उधर चलने लगी कि गर्मी के कारण नींद
  क्यों आ रही है। अचानक, उसने देखा कि एक सफेद खरगोश उसके पास से दौड़ता हुआ निकल
  गया।
</p>
